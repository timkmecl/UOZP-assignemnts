Na voljo imate podatke o vožnjah avtobusov LPP v letu 2012 od začetka januarja do konca novembra. Cilj naloge je z linearno regresijo (oziroma polinomsko; skozi ustrezno generiranje značilk) zgraditi čim boljši model, ki bo znal iz časa odhoda z začetne postaje napovedati čas prihoda na končno postajo. Vaš model bomo preizkusili na podatkih o avtobusnih vožnjah v decembru 2012.

Za dodatna navodila, primere, podatke in oddajo napovedi obiščite stran tekmovanja in stran predtekmovanja. Geslo smo vam poslali na elektronski naslov, s katerim ste se prijavili na učilnico. Če ga ne najdete, pišite na marko.toplak@fri.uni-lj.si.

V posameznem dnevu lahko oddate največ štiri napovedi testnih podatkov. Zato vam bo lastna implementacija preverjanja na učnih podatkih koristila.

Napovedovanje ene linije z linearno regresijo (predtekmovanje). S strani predtekmovanja snemite podatke. Ti podatki opisujejo le eno avtobusno linijo. Ustrezno obdelajte značilke, izdelajte napovedi in jih oddajte na lestvico. Skripto, ki ustvari napovedi shranite v predtekmovanje.py. Cilj je z linearno regresijo doseči rezultat pod 160, kar vam zagotavlja dovolj dobro obravnavanje posamezne linije, da lahko nadaljujete s tekmovanjem.

Napovedovanje vseh linij. Ocenjevali vas bomo glede na rezultat s tekmovanja. Štel bo končni rezultat; na sprotni lestvici vidite kvaliteto napovedi na polovici decembrskih dni, končni rezultat, ki ga boste videli šele po koncu tekmovanja, pa bo dobljen na preostali polovici decembra.